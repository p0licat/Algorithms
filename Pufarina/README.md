#Pufarina

http://www.infoarena.ro/problema/pufarina

În îndepartata ţară Pufarina de Nord, a venit timpul pentru alegerile pufarinale. Pufarina are un total de 50000 locuitori. Dintre aceştia, pentru postul de pufarin candidează N oameni. De această dată, rolul lui Georgică nu mai este acela de a mânca pufuleţi, ci de a se ocupa de numărarea voturilor. Pentru fiecare candidat i, se cunoaşte procentul din totalul voturilor obţinut de acesta, p[i]. Cum numărarea voturilor este o treabă prea simplă pentru Georgică, acesta îşi pune următoarea întrebare:

    Care este numărul minim posibil de oameni care au participat la vot?

În cazul în care acest număr minim este mai mare decat 50000, este evident ca alegerile pufarinale au fost fraudate. Misiunea voastră este să răspundeţi la întrebarea lui Georgică.

#Date de intrare

Fişierul de intrare pufarina.in conţine pe prima linie T, numărul de teste. În continuare, pentru fiecare test, pe prima linie se va găsi numărul natural N, iar pe următoarea linie N numere reale p[i], procentajele celor N candidaţi.

#Date de iesire

În fişierul de ieşire pufarina.out se vor găsi T linii, iar fiecare linie i va conţine răspunsul la întrebarea i a lui Georgică. Dacă alegerile din testul i sunt corecte, se va afişa numărul minim posibil de oameni care au participat la vot, iar dacă nu, se va afişa ALEGERI FRAUDATE.

#Restrictii


    T = 1000
    1 ≤ N ≤ 10
    0 < p[i] ≤ 100
    Se garantează că Georgică a numărat bine voturile şi că suma procentajelor celor N candidaţi este egală cu 100.
    Procentajele au exact 3 zecimale.


